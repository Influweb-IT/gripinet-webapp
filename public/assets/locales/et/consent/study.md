## Uuring “Gripi ja gripi-laadsete sümptomite jälgimisuuring kasutades veebiküsimustikku”

## Informeerimise ja teadliku nõusoleku vorm

Klikkides nupul „Registreeru“ annate oma nõusoleku Gripiradari uuringus osalemiseks ja isikuandmete
töötlemiseks.

Uuringu eesmärgiks on tuvastada sümptomid, mis võivad viidata hingamisteede haiguste esinemisele, nt
gripp ja SARS-CoV-2. Sümptomaatiliste isikute hulga kasvu või kahanemise jälgimine on oluline
rahvatervise näitaja. Rohkem teavet uuringu ja isikuandmete käitlemise kohta leiate
andmekaitsetingimuste alt.

Nõusolek uuringus osalemiseks:
- Kinnitan, et olen tutvunud uuringu andmekaitsetingimustega ja seeläbi teadlik uuringu
eesmärkidest, kestusest, ja uuringu raames minult oodatavast.
- Mõistan, et osalen uuringus vabatahtlikult ning võin uuringust igal ajal lahkuda.
- Mõistan, et isikut tuvastada võimaldavaid andmeid (kontaktandmed, IP-aadresside logid)
säilitatakse kuni 1 aasta peale uuringu lõppu.
- Mõistan, et uuringu käigus kogutakse minu isikuandmeid, mida töödeldakse konfidentsiaalselt.
- Nõustun andmekaitsetingimuste all kirjeldatud uuringu käigus kogutud isikuandmete
töötlemisega.
- Mõistan, et uuringus osalemine ei tekita mulle finantsilist kulu.
- Mõistan, et minu uuringus osalemine võidakse katkestada minust sõltumatult.
- Kinnitan, et olen täisealine ja mõistan, et Gripiradar on hingamisteede nakkuste esinemise
uuring, mistõttu pöördun arstiabi vajaduse korral tervishoiutöötaja poole.
- Alaealise eest nõusolekut andes kehtivad järgnevad tingimused:
  - Andes nõusoleku noorema kui 18-aastase lapse eest kinnitan, et olen tema seaduslik esindaja.
  - Täisealise inimese nõusoleku peab andma kõnealune täisealine isik isiklikult, mitte keegi teine.
- Kui te soovite enne nõusoleku andmist saada täiendavaid selgitusi uuringu kohta, saate
pöörduda professor Irja Lutsari irja.lutsar@ut.ee ja kaasprofessor Kristi Huiki
kristi.huik@ut.ee poole.

Nõustun uuringus osalema.


