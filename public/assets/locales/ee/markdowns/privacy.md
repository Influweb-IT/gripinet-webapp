**Privaatsuspoliitika**

**1. Milliseid andmeid kogutakse ja töödeldakse uuringu raames?**

Uuringu käigus kogutavad ja töödeldavad isikuandmed hõlmavad teavet Teie
üldise tervise ja terviseseisundi kohta: Teie varem diagnoositud
kroonilised haigused ja allergiad, sh Teie gripilaadsete sümptomite
esinemist ajas, taustandmeid (näiteks vanus, sugu jmt), hingamisteede
nakkuste tekitajate vastase vaktsineerimise ajalugu. Teie veebilehega
ühendust võtva seadme (arvuti/nutiseadme) tehnilised andmed
salvestatakse ainult logi andmetes. Logi andmed kogutakse
infrastruktuuri monitoorimise ja tehniliste tõrgete kiire lahendamise
eesmärgil.

**2. Kuidas töötlevad uurijad minu isikuandmeid?**

Andmeanalüüsi läbi viivatel Tartu Ülikooli uurijatel on ligipääs ainult
isikutuvastamist mitte võimaldavatele andmetele. Kasutatavad andmed on
pseudonüümitud järgmisel meetodil:

Andmekogu administraator (andmekogu administraator on Instituto per
l'Interscambio Scientifico (ISI) Influenzanet'i tehniline meeskond) ei
avalda kunagi Teie identiteeti (registreerumisel kasutatud e-maili
aadress) ning pseudonüümib Teie andmed enne (asendab tuvastamist
võimaldavad andmed uuringukoodiga), kui uurijad viivad läbi
andmeanalüüsi.

See tähendab, et uurigu läbiviijate vastutusel, on andmekogu
administraator ainus, kes suudab kokku viia Teie isiku (e-maili
aadressi) ja Teie poolt uuringu käigus edastatud andmed. Uurijate poolt
analüüsiks kasutatavad andmed ei võimalda Teie isiku tuvastamist. Kuid
vajadusel on võimalik TÜ-l kui vastutaval uurijal ja andmete omanikul
küsida ISI administraatori käest koodivõtit, millega pääseb ligi
isikustatud andmetele.

**3. Mis juhtub uuringu käigus minu kohta kogutud teabega?**

Uuringus osalemine tähendab, et Teie isikuandmeid

-   kogutakse uuringu raames

-   uurijad analüüsivad neid pseudonüümitult

Uurijad ja uuringu rahastaja võivad kasutada pseudonüümitud isikuandmeid
ainult teaduslikel eesmärkidel.

Lisaks võib uuringu rahastaja anda välistele uurijatele (kes pole selle
uuringuga seotud) ligipääsu pseudonüümitud andmetele. Kui väline uurija
soovib kasutada uuringu andmeid eesmärkidel, mida pole siinkohal
kirjeldatud, peab vastava uurimistöö kooskõlastama selleks pädevust
omava eetikakomiteega.

**4. Kuidas minu andmeid töödeldakse?**

Uuringus kogutud andmeid töödeldakse vastavalt isikuandmete kaitse
üldmäärusele ja Eesti isikuandmete kaitse seadusele, mis hakkas kehtima
21. detsembrist 2018. Selle eest vastutab uuringu rahastaja.

Teie andmeid koguvad ja töötlevad Google Cloudis Tartu Ülikooli uurijad.
Teie pseudonüümitud andmeid võivad töödelda teised uurijad ainult Tartu
Ülikooli uurijate loal.

Meil on õigus Teie isikuandmeid töödelda vastavalt teadustöö läbiviimise
ning Teie poolt informeerimise ja teadliku nõusolekuvormiga nõustumise
alustel.

**5. Kas oman ligipääsu ja võimalust parandada uuringu raames minu kohta
kogutud ja töödeldud andmeid?**

Teil on õigus uurijatelt pärida, milliseid Teie kohta käivaid andmeid on
kogutud ning milleks neid uuringu raames kasutatakse. Vastutavad uurijad
on: professor Irja Lutsar <irja.lutsar@ut.ee> ja kaasprofessor Kristi
Huik <kristi.huik@ut.ee>

Teil on õigus:

-   oma andmetele ligi pääseda ja neid kontrollida,

-   paluda kõik oma andmed kustutada,

-   paluda oma ebaõigete andmete parandamist,

-   piirata oma andmete töötlemist,

-   olla vastu oma isikuandmete töötlemisele,

-   võtta tagasi oma isikuandmete töötlemiseks antud nõusolek. Teie
    isikuandmed, mis on kogutud enne nõusoleku tagasivõtmist,
    säilitatakse, et tagada Teie osalemise ajal saadud tulemused ja
    nende interpretatsioon. See on vajalik selleks, et saada võimalikult
    andmete rohket informatsiooni, et hinnata tulevikus toimuvaid
    muutusi.

**6. Mis juhtub uuringu tulemustega?**

Uuringu vahetulemused avaldatakse regulaarselt meie veebilehel. Hiljem
avaldatakse uuringu käigus saadud tulemused ja uuringu kirjeldus
valdkonnale meditsiiniajakirjades. Uuringu põhjal valminud
teaduspublikatsiooni koopia avaldatakse veebisaidil ja see on
kättesaadav ka uurijatelt või uuringuga seotud personalilt.

Kõnealused veebilehed ja avaldatavad artiklid ei hõlma teavet, mis
võimaldaks Teie isiku tuvastamist.

**7. Kas minu andmeid kasutatakse ka muudel eesmärkidel, kui on mainitud
uuringus, kus ma osalen?**

Uuringu tulemusi kasutatakse ainult uuringu raames püstitatud
teaduslikele küsimustele vastamiseks. Kõik lisauuringud või tulevikus
läbiviidavad uuringud peavad toimumiseks saama kooskõlastuse vastavalt
Eesti eetikakomiteelt.

**8. Kui kaua minu andmeid säilitatakse?**

Isikut tuvastada võimaldavaid andmeid (kontaktandmed, IP-aadresside
logid) säilitatakse 2 aastat ja 7 kuud (1 aasta peale uuringu lõppu ehk
kuni oktoober 2026). Pikemaajalisem säilitamine on vajalik andmete
puhastamise ja vigade korrigeerimise faasis, sest vead võivad esineda ka
projekti lõpus sisestatud andmetes. Selleks võib olla vajalik minna
tagasi isikut tuvastavate andmeteni. Koodivõtit säilitatakse 2 aasta ja
7 kuud (1 aasta peale uuringu lõppu ehk kuni oktoober 2026).

Pärast uuringu lõppemist säilitatakse Teie pseudonüümitud andmeid
vähemalt 25 aastat (oktoober 2051), et tulevikus teha vajadusel
täpsemaid analüüse (vanuse või geograafilise jaotuse alusel) ja võrrelda
muutuste dünaamikat. See vajadus võib tekkida, kui nähakse reaalajas
muutusi (uus, muteerunud, uue sümptomaatikaga nn vana respiratoorne
viirus) ja on vaja võrrelda riigis toimunud muutusi läbi aja. Näiteks on
teada, et gripiepideemiad on perioodilised ning sümptomaatika jälgimine
võib anda indikatsiooni viiruse muutuste kohta ja sellest tulenevalt
saab kasutusele võtta erisuguseid meetmeid vastavalt vajadusele.

**Privaatsuspoliitika muudatused**

Privaatsuspoliitikat võidakse muuta. Kui see juhtub, avaldame muudetud
privaatsuspoliitika ning informeerimise ja teadliku nõusoleku vormi ja
küsime teilt uuesti nõusolekut.
