**Informeerimise ja teadliku nõusoleku vorm**

Klikkides nupul „Nõustun" annate oma nõusoleku Gripiradari uuringus
osalemiseks ja isikuandmete töötlemiseks.

Uuringu eesmärgiks on tuvastada sümptomid, mis võivad viidata
hingamisteede haiguste esinemisele, nt gripp ja SARS-CoV-2.
Sümptomaatiliste isikute hulga kasvu või kahanemise jälgimine on oluline
rahvatervise näitaja. Rohkem teavet uuringu ja isikuandmete käitlemise
kohta leiate [privaatsuspoliitika]{.underline} alt.

Nõuded uuringus osalemiseks:

-   Kinnitan, et olen teadlik uuringu eesmärkidest, kestusest,
    tagajärgedest, võimalikest riskidest (andmete füüsiline või
    infotehnoloogiline leke) ja uuringu raames minult oodatavast.

-   Mõistan, et osalen uuringus vabatahtlikult ning võin uuringust igal
    ajal lahkuda.

-   Mõistan, et uuringu käigus kogutakse minu isikuandmeid, mida
    töödeldakse konfidentsiaalselt.

-   Nõustun privaatsuspoliitika all kirjeldatud uuringu käigus kogutud
    isikuandmete töötlemisega.

-   Mõistan, et uuringus osalemine ei tekita mulle finantsilist kulu.

-   Mõistan, et minu uuringus osalemine võidakse katkestada minust
    sõltumatult.

-   Kinnitan, et olen täisealine ja mõistan, et Gripiradar on
    hingamisteede nakkuste esinemise uuring, mistõttu pöördun arstiabi
    vajaduse korral tervishoiutöötaja poole.

-   Alaealise eest nõusolekut andes kehtivad järgnevad tingimused:

    -   Alla 7-aastase lapse eest nõusolekut andes kinnitan, et olen
        kõnealuse lapse vanem või seaduslik esindaja ja mul on nõusoleku
        andmiseks seaduslik õigus.

    -   Andes nõusoleku 7-17-aastase lapse eest kinnitan, et olen
        kõnealuse lapse vanem või seaduslik esindaja ja mul on nõusoleku
        andmiseks seaduslik õigus ning olen nõusoleku andmist arutanud
        kõnealuse lapsega.

    -   Täisealise inimese nõusoleku peab andma kõnealune täisealine
        isik isiklikult, mitte keegi teine.

Nõustun uuringus osalema.
